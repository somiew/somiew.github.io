---
title: "Rullade speleftertexter 2023"
date: "2024-01-24"
categories: 
  - "games"
tags: 
  - "games"
  - "svenska"
---

Tillskillnad från 2022, då jag rullade eftertexter i hela åtta spel, blev det bara fem i år.

_Diablo IV_ (2023)  
Spelade på release, fram till jag blev klar med det. Mer eller mindre. Någon kort paus på en vecka mitt i tror jag.

_Storyteller_ (2023)  
Fanns via Netflix, jag och Jasmine körde igenom det samtidigt, på varsin telefon, en bana i taget och tävlade om vem som kom på lösningen först. Kul och mysigt.

_Kirby and the Forgotten Land_ (2022)  
Detta spel började jag spela ihop med Jasmine redan året innan. Till en början fick jag inte spela det utan henne, men då hon typ aldrig ville spela med mig, fick jag efter ETT ÅR spela det själv. Mysigt litet spel, som fick mig att förstå beroendet av att samla gashapons.

_Pineapple on Pizza_ (2023)  
Är gratis på Steam och tar påriktigt typ 5-10 minuter att spela. Go do it. It's weird.

_Tony Hawk's Pro Skater 1 + 2_ (2020)  
Ja, I år igen.

Däremot påbörjade jag en himla massa spel. Vissa som jag hoppas spela klart nu i det nya året. Däribland, Hogwarts Legacy, Baldur's Gate 3, Death Stranding, Avatar Frontiers of Pandora samt Super Mario Wonder. Jag HOPPAS, att jag får lust att spela klart alla dessa. Men om jag ska vara ärlig, så tror jag nog mest bara det blir Hogwarts och Mario. Jag menar, jag har än så länge i år hunnit börja på ett nytt spel redan, Marvel's Guardian of the Galaxy, samt loggat orimligt många timmar Tetris (mestadels i [Apotris](https://www.gamebrew.org/wiki/Apotris_GBA)). Så vi får se vart det bär.
