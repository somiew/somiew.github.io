---
title: "Vecka 11"
date: "2025-03-17"
categories: 
  - "vardag"
tags: 
  - "vardag"
  - "svenska"
  - "dnd"
  - "mtg"
  - "trackmania"
  - "bugg"
  - "drakborgen"
---

Halli hallå!

Måndag morgon. Började svagt, beställde inga magic-kort innan arbetsdagen började. 
Inte heller när den slutat. Men räds icke, det blev en nördig måndagkväll i Wizards of the Coasts namn ändå. 
Vår eminenta DM hade hade kokat ihop ännu ett fristående äventyr i Middlehaven Madventures. 
På grund av vattenbrist i Middlehaven gav vi oss ut i skogen för att leta upp vem som dammat igen floden. 
Med oss hade vi en minst sagt stenad tabaxi, som försökte guida oss så gott hon kunde. Vi mötte enter och gick i fällor. 
Det hela avslutades med en strid kring ett molntäckt vattenhål där en trollkarl flöt i mitten och muttrade en trollformel.

Tisdagkväll lyckades jag, efter nästan en månads planering, ta mig till gymmet med en kompis. 
Vi har båda varit sjuka om vartannat, men nu hände det äntligen. Jag var ovan, men det gick ändå helt okej. 
Vi körde armar, och det var längesedan jag kört slut mig till den grad, att jag nästföljande dagar hade svårt att lyfta på dem.

Onsdagkväll blev ännu en gång en magickväll. Testade de nya korten i 
[Graaz](https://deckstats.net/decks/173463/2997919-graaz-wastes/en) 
och 
[Olivia](https://deckstats.net/decks/173463/3472189-olivia-most-wanted/en) 
lite mer. 
De skötte sig helt okej, trots att jag inte vann något av gamesen. Avslutade med ett game av 
[EDH 'King'](https://www.reddit.com/r/EDH/comments/1plyyj/kingdoms_edh_variant/?rdt=51605), 
där jag spelade 
[Kykar](https://deckstats.net/decks/173463/3035901-kykar-the-jeskai-fury/en), 
som knappt kom någon vart alls. Borde verkligen sätta mig i den kortleken ordentligt, 
så den kan få några schysta uppgraderingar (och lite fler land).

Torsdagkväll var första dagen på veckan då jag faktiskt inte hade något planerat efter jobbet. 
Äntligen kunde jag fokusera på denna veckas Trackmania weekly shorts (week 13). Och även denna vecka blev det personbästa. 
154 i Sverige. Lyckades på något sätt (med ihållighet och galen tur) låsa plats 31 på den sista banan, vilket höjde min placering avsevärt.

Hopp till lördag, bowling och överraskningsfest! Jasmines kompis fyllde 30, och vi hade fått i uppdrag att hålla henne ute ur lägenheten, 
så att hennes flickvän kunde förbereda festen och alla festprissar kunde komma dit. Vi drog till O'Learys, bowlade, 
drack öl och körde 
[Sonic Sports Air Hockey](https://segaarcade.com/games/sonic-sports-air-hockey)
(och lite andra, inte lika märkesstämplade spel). 
När vi fick klarteckan att det var fritt fram att åka till lägenheten satte vi oss på närmsta buss och väl framme blev hon ÖVERRASKAD. 
All in all en lyckad kväll (trots att jag hade lite magproblem några timmar där mellan 17/18 och 21). 

Vi lämnade festen i någorlunda god tid och var hemma runt midnatt. Söndag morgon, kl 10, var det nämligen återigen dags för en och en halv timme bugg. 
Sist blev det mest repetition och foxtrot, men denna gång fick vi lära oss två nya turer, 'plankorna'.

Då det blivit lite av en grej att Jasmine och jag går på dejt efteråt, gjorde vi det även denna gång. Det blev italienskt på 'Ciao', 
en fantastiskt mysig restaurang med oerhört trevlig personal. 'Frutti di Mare'-risotton satt som en smäck. 

Jag passade också på att köpa drakborgens expansion, när vi ändå gick förbi Sci-fi-bokhandeln. 
Så väl hemma blev det några soloäventyr + ett med Jasmine, där jag spelade som den nya hjälten Darek Eldskägg - 
en halvklassisk pirat som slåss med piska. Enda gången jag överlevde var när jag spelade mot Jasmine (som dog en tredjedel in). 
Klarade mig ut med nöd och näppe runda 26, med ynka 210 guld till mitt namn.

Ride on, silver monkey, så hörs vi igen!