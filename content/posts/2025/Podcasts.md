---
title: "Podcasts"
date: "2025-07-28"
categories: 
  - "Podcasts"
tags: 
  - "podcast"
  - "svenska"
  - "spel"
  - "film"
  - "humor"
---

Hallihallå allesammans,
it'**s a m**e, mario.

Inge försnack, vi går rätt in på dagens ämne, poddar.
Som en person som jobbar med 100 % visuell feedback, på en dator, utan att behöva (eller knappt kunna om jag ska fokusera) prata med folk,
lyssnar jag på en hel del poddar (och musik, samt lite ljudböcker, men poddar är det viktiga just nu).
Ibland när man tar upp det här så får man reaktionen "höhö poddar är ju bara snubbar som uttrycker kontroversiella åsikter".
Vilket för mig låter lite som "alla dataspel går ut på att döda" eller "det görs ingen bra musik längre, allt är dålig pop".
En ganska tråkig och selektiv världsbild helt enkelt.
Så här kommer en lista med alla poddar jag följer för tillfället, samt en kort förklaring om dem.

## Spel
Ja, jag kommer ta upp närmare 20 poddar, så kände att det var bäst att dela in dem i katergorier.
Först ut, spelpoddar, absolut den kategori av podd jag lyssnar på mest:

### [Speljuntan](https://poddtoppen.se/podcast/1547106823/speljuntan)
En liten syjunta, för spel. Det snackas nyheter, spelintryck och spelsläpp, stora som små, bra som dåliga, AAA och indie.
Programledarna 
[Angelica](https://sv.wikipedia.org/wiki/Angelica_Norgren), 
Anton, 
Elisabeth,
[Susanne](https://sv.wikipedia.org/wiki/Susanne_M%C3%B6ller)
och 
Tobias 
har alla tidigare lett P3 Spel och det märks att de har erfarenhet av både speljounalistik samt radioproduktion.
Angelica och Elisabeth är numera dessutom producenter på [Raw Fury](https://rawfury.com/) och har därigenom också endel erfarenhet av spelutveckling.
Nu under sommaren tar de lite ledigt från poddandet, men det betyder inte poddflödet pausas.
Specialavsnitt där de fyller den gyllene backloggen och samt gör djupdyk inom vissa spelämnen släpps ändå kontinuerligt.
Kan tyvärr inte rekommendera deras senaste avsnitt, '237. Djupdyk: Repetetiv roguelite', då det måste tillhöra ett av deras sämre. Men i övrigt, börja var som helst.

### [Triple Click](https://maximumfun.org/podcasts/triple-click/)
Är en lite mer internationell podd, som leds av frilansmusiker och journalister.
[Kirk Hamilton](https://maximumfun.org/about/team/kirk-hamilton/),
[Maddy Myers](https://maximumfun.org/about/team/maddy-myers/)
och
[Jason Schreier](https://maximumfun.org/about/team/jason-schreier/).
Du kanske till och med hört talas om Jason Schreier, journalist och författare som bland annat skrivit böckerna 
[*Blood, Sweat, and Pixels (2017)*](https://www.goodreads.com/book/show/34376766-blood-sweat-and-pixels)
och 
[*Play Nice: The Rise, Fall, and Future of Blizzard Entertainment (2024)*](https://www.goodreads.com/book/show/207567968-play-nice).
Deras avsnitt skiftar lite mellan nyheter, djupdyk i nya spel, lyssnarfrågor, intervjuer och annat kul. 
Gemensamt är att alla avsnitt avslutas med en "One More Thing", där de snackar fritt om varsin kul/intressant sak.
Kan vara vad som helst, men oftast är det böcker, filmer eller serier, ibland t.o.m. ännu mer spel.

### [Spelberoende](https://poddtoppen.se/podcast/1475520724/spelberoende)
Här är det faktiskt väldigt mycket bara, två snubbar som tjötar gött. 
Punkarna Sleven och Kneven, Dönne och Cöll-cöll försöker hålla sig till huvudämnet spel och spelnyheter, 
men om det blir 20 minuter av annat, så blir det 20 minuter av annat, inge fel med det.

### [Wulff Den Podcast - Weekly Gaming Recap](https://www.youtube.com/@WULFFDENPodcast/podcasts)
En riktigt poddig podd, som personer som inte lyssnar på poddar tänker att poddar är.
Två vita amerikanska bröder snackar i närmare två timmar varje vecka om spel och spelnyheter samt uttrycker då och då kontroversiella åsikter, som att de inte gillar Trump eller Musk. Kontroversiella om man är en amerikansk hardcore gamer dude that is. Bob Wulff har även en 
[youtube](https://www.youtube.com/@WulffDen/videos)-kanal
för den som är intresserad, där han för det mesta recenserar handhållna spelkonsoler.

### [Kraftspelen](https://poddtoppen.se/podcast/1577226114/kraftspelen)
Med denna podd börjar vi röra oss in på spelpoddar jag inte nödvändigtvis lyssnar på alla nya avsnitt av.
Jonas Högberg har i varje episod med en gäst och diskuterar ett "kraftspel".
Allt från Super Mario Bros. till Disco Elysium och Death Stranding får följa med.
En personlig höjdpunkt för mig är 
[avsnitt 166](https://poddtoppen.se/podcast/1577226114/kraftspelen/episod-166-neon-white-med-elisabeth-bergqvist-och-anton-vretander)
, där Elisabeth och Anton från Speljuntan är med och snackar Neon White.

### [My Perfect Console with Simon Parkin](https://poddtoppen.se/podcast/1665581266/my-perfect-console-with-simon-parkin)
Next up, ännu en podd med massa gäster. Men här är det faktiskt gästerna som är i fokus.
[Simon Parkin](https://en.wikipedia.org/wiki/Simon_Parkin?useskin=vector)
intervjuar alla möjliga personer om deras liv. Skådespelare, komiker, politiker, matkritiker, spelutvecklare med flera.
Huvudfrågan, som alla är där för att svara är:
 
*"Om du fick designa en spelkonsol som bara har fem spel, vilka fem spel hade du valt?"*.

I kronologisk ordning går de sedan igenom gästens liv, och allt eftersom avslöjas spelen.

### [PUCL: A Pokémon Podcast](https://poddtoppen.se/podcast/346735400/pucl-a-pokemon-podcast)
Helt ärligt, inte jätteofta jag lyssnar på denna podd längre, 
men känner man att man vill ha mer pokémon-innehåll än man redan har, 
eller för den delen alla pokémon-nyheter samlade på ett och samma ställe,
this is the place to go. 
Skulle tro att det är den äldsta podden på listan, då den funnits sedan December 2007.
Den leds av Thatch och en DRÖS andra personer, men Thatch är mer eller mindre den enda konstanten.
Varning NÖRDIGT!

### [The Command Zone](https://www.youtube.com/@commandcast/podcasts)
Vill du uppgradera din senaste Magic the Gathering precon? Bygga helt nytt från start? Eller funderar du kanske på vilka kort som är värda att införskaffa från det nya setet? 
[Jimmy Wong](https://en.wikipedia.org/wiki/Jimmy_Wong), 
Josh Lee Kwai, and Rachel Weeks got you covered. 

## Humor

### [Vad? med IJustWantToBeCool](https://poddtoppen.se/podcast/1514093345/vad-med-ijustwanttobecool)
Jajemän, humortrion som gjorde den supervirala youtube-videon ['Min katt'](https://www.youtube.com/watch?v=lJe0eG19ENc)
för 13 år sedan, producerar fortfarande en uppsjö av media. En av dessa grejer är en podd, där de varje vecka går igenom varsin situation och ställer varandra frågan: 'Vad!? hade ni gjort?'. Allt som oftast rolig lyssning om vardagliga problem.

### [Fråga Ander och Måns](https://poddtoppen.se/podcast/1560886589/fraga-anders-och-mans)
Komikerna [Anders 'Ankan' Johansson](https://sv.wikipedia.org/wiki/Anders_Johansson_(komiker)) 
och [Måns Nilsson](https://sv.wikipedia.org/wiki/M%C3%A5ns_Nilsson) 
svarar på lyssnarfrågor och tar då och då in en och annan expert på området som får svara på det åt dem. Biologi, fysik, hustak eller musik, inget ämne för stort, inget för litet. 

### [Fem i Topp](https://poddtoppen.se/podcast/1440030834/fem-i-topp)
Gubbigaste podden på listan,
[Johan Östling](https://sv.wikipedia.org/wiki/Johan_%C3%96stling_(sk%C3%A5despelare)) och
[Björn Ling](https://sv.wikipedia.org/wiki/Bj%C3%B6rn_A._Ling) 
fikar och rangordnar absolut vad som helst i en topp 5 lista och gör det till en musikrebus.
'Vad som helst?' - undrar du? Ja, vad som helst!
Solbrännor, allergisymptom, burkmat, regler och godis på 'K'.

### [Mammas Nya Kille](https://poddtoppen.se/podcast/382887548/mammas-nya-kille)
Lite i gränslandet mellan radio och podd finner vi Mammas Nya Kille, norrländsk humor, godkänd av staten (antar jag, då det är producerat av Sveriges Radio). Programledaren 
[Bengt Strömbro](https://sv.wikipedia.org/wiki/Bengt_Str%C3%B6mbro) gästas av en mängd fiktiva karaktärer. 
Och de är verkligen KARAKTÄRER, original så att säga!

## Film

### [Bio min Bio](https://poddtoppen.se/podcast/1787516351/bio-min-bio-podden)
[Anders Jansson](https://sv.wikipedia.org/wiki/Anders_Jansson_(komiker)) 
och [Edward af Sillén](https://sv.wikipedia.org/wiki/Edward_af_Sill%C3%A9n)
recenserar två nya filmer och en gammal favorit, varje vecka. Men då och då släpper de även specialavsnitt där de tipsar om 10 filmer som finns att streama på olika tjänster just nu, eller bjuder in en gäst och gör ett djupdyk på en film eller filmserie.

### [Movied!](https://poddtoppen.se/podcast/1329567064/movied)
Denna podd släpper numera avsnitt alldeles, för, sällan. Senaste åren har det varit, ett om året.
En topp 10 lista där 
[Craig Benzine](https://en.wikipedia.org/wiki/Craig_Benzine) 
, som också har youtube-kanalen 
[WheezyWaiter](https://www.youtube.com/user/wheezywaiter)
ger sina topp 5 filmer för året,
och kreatören Jake Jarvi, gör detsamma. 
Om jag ska vara helt ärlig, troligen inte superkul om man inte följer någon av dem sedan tidigare.

## Annat

### [Kodsnack](https://kodsnack.se/)
En podd om programmering med nya gäster nästan varje vecka. 
Otroligt nog är detta en av de poddar som fick mig att lyssna mer på poddar, även om jag skippar många avsnitt nuförtiden. 
[Fredrik Björeman](https://bjoreman.com/), 
[Kristoffer Grönlund](https://ziran.se/)
och 
[Tobias Hieta](https://people.zsa.io/tobias-hieta/)
är grundpelarna i det hela. Men nuförtiden är det mestadels Björeman som driver det hela. 
Små höjdpunkter nu och då är när Fredrik och Kristoffer snackar tangentbord eller andra små teknikprylar, som små syntar.

### [Björeman // Melin // Åhs](https://www.bjoremanmelin.se/)
Björeman? Är det samma Björeman som i podden ovan? Jajemän! Melin och Åhs refererar till 
[Joakim Melin](https://www.melin.org/)
och 
[Christian Åhs](https://www.snowracer.se/)
snackar i grund och botten om teknik, men mycket annat smiter också in, gin och tonic, familjeliv, och efter plinget i varje avsnitt, film och serier.

## Bonus
Inte riktigt poddar faktiskt, men jag använder dem som det...

### [Moon Channel](https://www.youtube.com/@moon-channel)
Moony, advokat på dagtid, videouppsats-makare på kvällstid. 
Gör ofta väldigt långa videouppsatser, vilket också ligger till grund för att jag använder dem som podd. 
Då han är advokat går många uppsatser in på rättigheter, lagar och annat kul. Men i grunden är även det här nördigt. 
Ett typexempel på video skulle kunna vara ['Who Really Owns Pokémon?'](https://www.youtube.com/watch?v=jfSKAvbAUUk).

### [Complexly - Ask Hank Anything](https://www.youtube.com/watch?v=RtL2hcCip7k&list=PLrrb6Kww-RX0Uk1ODpLsnMkzsyLqHsWbw)
[Hank Green](https://hankgreen.com/) har tror sig ha hittat det bästa sättet att göra en intervju. 
Bjud in gäster och låt dem ställa frågor om världen, som sedan Hank själv försöker svara. 
Hittills har alla gäster varit superintressanta, men mina favoriter har varit Jacob Collier, Akilah Hughes och Brian David Gilbert.