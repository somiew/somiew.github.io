---
title: "Vecka 10"
date: "2025-03-10"
categories: 
  - "vardag"
tags: 
  - "vardag"
  - "svenska"
  - "mtg"
  - "trackmania"
  - "drakborgen"
  - "bugg"
---

Tjenixen på er.

Måndag morgon. Började starkt med att jag satte mig och beställde lite magic-kort innan arbetsdagen började. 
Har på något sätt alltid en liten lista med uppgraderingar som skulle kunna vara bra i diverse kortlekar.
Denna gång blev det elva kort, till fyra olika kortlekar. 
Något kort här och där byttes ut, men den största 
[förändringen](https://deckstats.net/decks/compare/2997919-33/2997919-34/en) fick min 
['Graaz Wastes'](https://deckstats.net/decks/173463/2997919-graaz-wastes)-lek.
Som dessutom hann bli testad en match i söndags via Tabletop Simulator, där den skötte sig helt okej.

Både måndag och tisdag kväll fylldes av Trackmania weekly shorts, där jag satte bra tid, efter bra tid (för att vara jag då).
Nu när veckan är slut kan man också se att jag hamnade på plats 162 i Sverige, vilket är oerhört mycket bättre än jag brukar.
För kontext så är min tidigare top-placering 583 (vilket var veckan innan).

En klassisk onsdag - jobb på kontoret, följt av några rundor commander. Vann inget, men hade väldigt roligt. 

En mindre klassiskt tossdag, då det var den fössta tossdagen i mass och jag trots allt bor ihop med en smålänning. 
Tanken var massipantåta och dakbojjen, men icke. Det blev lite för gött snack och drakborgen glömdes än en gång bort.
Men nu har ju expansionen ['Färden går vidare'](https://www.sfbok.se/produkt/drakborgen-farden-gar-vidare-734771) äntligen släppts, så nu måste det snart bli av ändå.

Helgen fylldes upp av lyckade och fullkomligt misslyckade 3D-prints. En av de lyckade var den [här](https://www.thingiverse.com/make:1219251) lilla leksaken.
Nu tar det ju inte jättelång tid att sätta upp 3D-skrivaren. Eller... så länge saker går som det ska, tar det inte jättelång tid. Så det är inte det enda jag gjort.
Söndagen var vi (Jasmine och jag) och dansade bugg. Vi började en danskurs för fyra veckor sedan. Jag var tyvärr sjuk de senaste två gångerna, så jag har missat hälften :))
Men då det var fint väder passade vi på att ta en liten dejt efteråt. Tacos på Maya i Saluhallen och färsk glass på Favvo.

Och med det så säger jag TacoHej, för denna vecka!