---
title: "Jag sprang!"
date: "2023-06-26"
categories: 
  - "health"
tags: 
  - "halsa"
  - "svenska"
---

För 3 veckor sedan fick jag en '_fix idé_', en '_dille_' så att säga, en riktig '_käpphäst_'. Ni vet, en '_mono-mani_'. Vi var ute på stan när jag fick syn på en banderoll som gjorde reklam för [Malmöloppet](https://malmoloppet.se/). Jag berättade för min partner att jag var lite sugen på att skriva upp mig, för att... Varför inte? Jag har aldrig sprungit något stadslopp förr. Motfrågan jag fick var:  
\- Hur långt får det max vara för att du ska LOVA att göra det?  
Dum som jag är tänkte jag att loppet självklart är 10 km, jag kan väl helt enkelt säga hälften? 5 km.

Well, as it turns out. Det finns två längder. 10 km OCH 5 km. Det var bara för mig att skriva upp mig och börja träna. Jag hade två veckor på mig.

Som första grej testade jag att springa en halvtimme på löpband inne på gymmet. På den tiden tog jag mig 4 km. Inte toppen, men jag orkade ändå hålla ett lite joggande tempo hela tiden. Efter det lyckades jag komma ut och springa fem gånger innan den stora dagen. Men aldrig mer än 4.3 km.

I onsdags hände det, jag sprang Malmöloppet, 5 km, 33:00 minuter. Lyckades hålla ett väldigt jämnt tempo på 9.10 km/h eller 6:35 min per km.

Den 2 sept är det [Midnattsloppet](https://midnattsloppet.com/midnattsloppet-malmo/) i Malmö. Man är ju lite sugen. Vore najs att klara sig under i alla fall 30 minuter.
